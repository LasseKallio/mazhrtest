<!DOCTYPE html> <html class=no-js> <head> <meta charset=utf-8> <title>Mazhr® –palvelun käyttöehdot</title> <link href="//fonts.googleapis.com/css?family=Raleway:400,700|Roboto:500,400,300" rel=stylesheet type=text/css> <style type=text/css>body {
            padding: 40px;
            font-family: 'Raleway', sans-serif;
            line-height: 1.4em;
        }
        h2 {
            margin-top: 1.5em;
        }</style>  <body> <h1>Mazhr® –palvelun käyttöehdot</h1> <p>Tällä sivulla on ilmoitettu ne Käyttöehdot ("Ehdot"), joiden mukaisesti sinä (“Käyttäjä”) saat käyttää Mazhr® - palvelun sivuja (”Sivustot”) ja palveluja (”Palvelut)” (kuten jäljempänä). Nämä ehdot muodostavat sitovan sopimuksen Käyttäjän ja M2 Talent Oy:n omistaman Mazhr® – palvelun välillä, joka vastaa verkkosivuston toiminnasta. Käyttäjän katsotaan hyväksyneen ehdot aina avatessaan sivuston tai palvelun tai käyttäessään niitä. Mikäli et hyväksy tässä ilmaistuja ehtoja, älä käytä Mazhr® - palvelun sivustoja ja palveluita.</p> <p>Mazhr® – palvelun sivustot määritellään kaikkina verkkosivustoina, jotka ovat Mazhr® - palvelun hallinnassa osittain tai jollain muulla tavalla. Sivustoilla on useita ominaisuuksia ja palveluja, mukaan lukien verkkopalvelu oman digitaalisen profiilin luomiseen, työtilaisuuksien julkaisuun, etsimiseen ja hakijoiden hallinnointiin (“Palvelut”). Mazhr® – palvelun sivustoilla käyttäjät voivat luoda profiileja, jotka saattavat sisältää henkilökohtaisia ja yrityskohtaisia tietoja (”Profiilit”), ja tehdä näistä profiileista tai niiden osista julkisia. M2 Talent Oy voi muokata palvelunsa, Mazhr®, näitä ehtoja milloin tahansa julkaisemalla päivitetyn version tällä verkkosivulla. Ajan tasalla olevat ehdot tulisi käydä tarkistamassa tällä sivulla säännöllisesti.</p> <p>Käyttäjien on oltava 18-vuotiaita kirjautuakseen Mazhr® - palveluun tai käyttääkseen niitä millään tavalla. Lisäksi henkilön, joka ei ole lainkäyttöalueensa määrittelyn mukaan täysi-ikäinen, tulee käyttää kaikkia Mazhr® - palvelun sivustoja vanhempansa, laillisen holhoojan tai muun vastuullisen aikuisen valvonnassa.</p> <h2>1. Sisällön käyttö.</h2> <p>Mazhr® - palvelu sallii käyttäjälle näiden ehtojen mukaisesti pääsyn ja käyttöoikeuden sivustoille ja sisältöön (”Sisältö”), sekä antaa luvan ladata ja tulostaa niiltä saatavilla olevan sisällön yksinomaan henkilökohtaiseen, ei-kaupalliseen käyttöön. Mazhr® - palvelun sivustojen sisältö, kuten ulkoasut, tekstit, grafiikat, kuvat, videot, tiedot, logot, painikkeiden kuvakkeet, ohjelmistot, koodi, äänitiedostot ja muu sisältö (yhteisesti "Sisältö"), on tekijänoikeus-, tavaramerkki- ja muiden lakien suojaamaa. Kaikki Mazhr® – palvelun sisältö on M2 Talent Oy:n tai sen lisenssinantajien omaisuutta. Kaiken sivustoilla olevan sisällön kokoonpano (tarkoittaen kokoelmaa, järjestelyä ja koostetta) on yksinomaan M2 Talent Oy:n omaisuutta, ja sitä suojaavat tekijänoikeus-, tavaramerkki- ja muut lait. Sisällön luvaton käyttö saattaa rikkoa näitä lakeja ja/tai säännöksiä ja asetuksia, ja se on ankarasti kielletty. Kaikki alkuperäisen sisällön sisältämät tekijänoikeuteen, tavaramerkkiin, palvelumerkkiin ja muihin omistusoikeuksiin liittyvät tiedonannot on sisällytettävä kaikkiin Mazhr® – palvelun sisällöstä otettuihin hyväksyttyihin kopioihin.</p> <p>Kaikki koodi, jonka Mazhr® – palvelu luo sisällön tai minkä tahansa sivuston muodostavien sivujen laatimiseksi tai esittämiseksi, on tekijänoikeuksien suojaamaa, ja tällaisen koodin kopiointi tai muokkaus on kiellettyä sovellettavan lain mukaan.</p> <p>Mitään Mazhr® – palvelun sisältöä ei saa käyttää ilman kirjallista sopimusta miltään muulta verkkosivustolta tai verkkoon kytketyssä tietokoneympäristössä. Ehdoissa ei voida epäsuorasti tai muutenkaan tulkita minkäänlaisen lisenssin myöntämiseksi immateriaalioikeuksiin, ellei tässä yhteydessä ole nimenomaisesti mainittu muuta. Tämä lisenssi on peruutettavissa milloin tahansa ilmoittamatta ja syystä tai ilman syytä.</p> <h2>2. Mazhr® - palvelun käyttö.</h2> <p>Ainoastaan omaa profiiliansa muodostavat, töitä ja/tai työelämän kontakteja etsivät henkilöt, sekä rekrytoivat yritykset ja/tai työnhakijoita arvioivat henkilöt saavat käyttää sivustojen tietokantaa (“Tietokanta”) ja muita ominaisuuksia. Käyttäjät voivat julkaista tietojaan Mazhr® – palvelun sivustojen ja palvelun kautta. ”Julkaista” sanaa käytetään tässä yhteydessä tarkoittamaan Mazhr® – palvelun sivustolle tai sivustolta lähetettävää, julkaistua tai näkyville asetettua tietoa.  Mazhr® - palveluiden käyttö riippuu myös mahdollisista muista sopimuksista, joita käyttäjällä saattaa olla palveluntarjoajan kanssa. Mikäli nämä ehdot ja mahdollinen erikseen solmittu sopimus ovat ristiriidassa, sopimuksen ehdot pysyvät lainvoimaisina.</p> <p>Kaikki käyttäjät suostuvat siihen, että eivät:</p> <p>1) välitä, julkaise, jakele, säilytä tai tuhoa materiaalia, mukaan lukien rajoituksetta Mazhr® – palvelun sisältöä, minkään sovellettavan lain tai säännöksen vastaisesti, mukaan lukien rajoituksetta sellaiset lait tai säännökset, joissa säädetään henkilötietojen keräämisestä, käsittelystä tai siirtämisestä, tai Mazhr® – palvelun tietosuojakäytännön vastaisesti;</p> <p>2) suorita mitään toimenpiteitä, jotka kuormittavat Mazhr® – palvelun sivuston infrastruktuuria kohtuuttoman tai suhteettoman paljon;</p> <p>3) käytä mitään laitetta Mazhr® – palvelun sivustoilla liikkumiseen tai tietojen etsimiseen niistä, paitsi sivustolla saatavilla olevia työkaluja, yleisesti saatavilla olevia kolmannen osapuolen internet-selaimia tai muita M2 Talent Oy:n hyväksymiä työkaluja;</p> <p>4) käytä tietojen louhintaa, robotteja tai vastaavanlaisia tiedonkeruu- tai louhintamenetelmiä;</p> <p>5) riko tai yritä rikkoa Mazhr® – palvelun sivustojen tietoturvaa, mukaan lukien yrittämällä tutkia, kartoittaa tai testata järjestelmän tai verkon haavoittuvuutta tai murtaa turva- tai todentamiskeinoja ilman asianmukaista lupaa;</p> <p>6) väärennä mitään TCP/IP-paketin otsikkoa tai mitään otsikon tietojen osaa missään sähköpostissa tai uutisryhmäviestissä;</p> <p>7) takaisinmallinna (mm. muuta lähdekoodiksi) tai pura mitään Mazhr® – palvelun sivuston osia;</p> <p>8) koosta, kopioi tai toisinna mitään Mazhr® – palvelun sivuston sisältöä tai Mazhr® – palvelun sivustoilta saatavilla olevaa tietoa, mukaan lukien vanhentuneet työpaikkailmoitukset, muuten kuin näiden ehtojen sallimalla tavalla;</p> <p>9) kehystä tai linkitä mihinkään Mazhr® – palvelun sisältöön tai sivustoilta saatavilla olevaan sisältöön, ellei näissä ehdoissa sallita sitä;</p> <p>10) julkaise mitään sisältöä tai materiaaleja, joissa mainostetaan tai suositellaan vääriä tai harhaanjohtavia tietoja tai laittomia toimia, tai suositellaan tai tarjotaan ohjeistusta laittomiin toimiin tai muihin näissä ehdoissa kiellettyihin toimiin, kuten laittomien aseiden valmistamiseen tai ostamiseen, yksityisyyden loukkaamiseen, tietokonevirusten tai laittomasti kopioidun median tarjoamiseen tai luomiseen;</p> <p>11) julkaise CV:tä tai muita palvelun käyttäjän henkilökohtaisia tietoja tai hae työtä toisen osapuolen puolesta;</p> <p>12) siirrä mitään työnantajalta tullutta yhteydenottoa millekään edustajalle, toimistolle tai muulle kolmannelle osapuolelle;</p> <p>13) luovuta kolmannelle osapuolelle minkään mazhr.com sivuston käyttäjätunnuksia;</p> <p>14) pääse käsiksi tietoihin, joita ei ole tarkoitettu käyttäjälle tai kirjaudu palvelimelle tai käyttäjätilille, joihin pääsyyn käyttäjällä ei ole valtuuksia;</p> <p>15) julkaise tai lähetä millekään Mazhr® – palvelun sivustolle mitään vääriä tai paikkansapitämättömiä biografisia tietoja tai tietoja, jotka eivät ole käyttäjän omia;</p> <p>16) julkaise sellaista sisältöä, joka sisältää sivuja, joille pääsy on rajoitettu tai salasanan takana, tai piilotettuja sivuja tai kuvia;</p> <p>17) pyydä salasanoja tai henkilötietoja muilta käyttäjiltä;</p> <p>18) poista tai muuta mitään toisen henkilön tai tahon julkaisemaa materiaalia;</p> <p>19) häiritse mitään ryhmää, yritystä tai henkilöä tai yllytä tai puolla näiden häiritsemistä;</p> <p>20) lähetä ei-toivottua postia tai sähköpostia, soita ei-toivottuja puheluita tai lähetä ei-toivottuja fakseja, joissa markkinoidaan ja/tai mainostetaan tuotteita tai palveluita jollekin käyttäjälle, tai ota yhteyttä käyttäjiin, jotka ovat nimenomaisesti pyytäneet, että käyttäjä ei ottaisi heihin yhteyttä;</p> <p>21) yritä häiritä mitään käyttäjille suunnattua palvelua tai isäntäkoneen tai verkon toimintaa, mukaan lukien rajoituksetta seuraavia keinoja käyttämällä: viruksen lähettäminen jollekin Mazhr® – palvelun sivustolle, ylikuormittaminen, "floodaus", "spämmäys", "sähköpostipommitus" tai "pysäyttäminen";</p> <p>22) mainosta tai suosittele laitonta tai luvatonta kopiota toisen henkilön teoksesta, joka on tekijänoikeuksien suojaamaa, esimerkiksi tarjoamalla tai saattamalla saataville laittomasti kopioituja tietokoneohjelmia tai linkkejä niihin, tarjoamalla tai saattamalla saataville tietoa valmistajan asentamien kopiosuojalaitteiden kiertämiseksi, tai tarjoamalla tai saattamalla saataville laittomasti kopioitua musiikkia tai muuta mediaa tai linkkejä laittomasti kopioituun musiikkiin tai muihin mediatiedostoihin;</p> <p>23) käytä Mazhr® – palvelua mihinkään lainvastaiseen tarkoitukseen tai laittomaan toimintaan, tai julkaise tai lähetä sisältöä, CV:tä, profiileja tai työpaikkailmoituksia, jotka ovat herjaavia, kunniaa loukkaavia, implisiittisesti tai eksplisiittisesti loukkaavia, vulgaareja, säädyttömiä, uhkaavia, vihamielisiä, rasistisia, syrjiviä, luonteeltaan uhkaavia tai aiheuttavat todennäköisesti ärtymystä, hankaluuksia, nöyryytystä tai ahdistusta, tai saattavat aiheuttaa jonkun henkilön häirintää, tai sisältävät linkkejä pornografiseen, epäsiveelliseen tai peittelemättömän seksuaaliseen materiaaliin, M2 Talent Oy:n harkinnan mukaa Mazhr® –palveluun määriteltyinä; tai</p> <p>24) julkaise CV:tä, profiilia tai henkilötietoja, joka eivät ole aitoja ja totuudenmukaisia ja jonka tarkoituksena on mainostaa tai markkinoida tuotteita tai palveluja.</p> <p>25) Järjestelmän tai verkon tietoturvan rikkomukset saattavat johtaa siviili- tai rikosoikeudelliseen vastuuseen. M2 Talent Oy tutkii Mazhr® - palvelussa esiintyvät mahdolliset tapaukset, joihin saattaa liittyä tällaisia rikkomuksia ja saattaa toimia viranomaisten kanssa yhteistyössä tällaisiin rikkomuksiin osallisien käyttäjien asettamiseksi syytteeseen.</p> <h2>3. Työnantajia koskevat lisäehdot.</h2> <p>Käyttäjä sitoutuu maksamaan Mazhr® – palvelun niistä palveluosista, jotka ovat maksullisia, kulloinkin voimassa olevan hinnaston mukaisesti, jonka suuruus on hänelle ilmoitettu myynnin, rekisteröitymisen tai sopimuksen hyväksymisen yhteydessä. Asiakasmaksun maksaminen perustuu siihen, että hänellä on käytössään Mazhr® – palvelun tarjoamat itsensä tuntemis- ja kehittämispalvelut. </p> <p>M2 Talent Oy myöntää ei yksinomaisen, ei jälleen myytävän ja ei lisensoitavan käyttöoikeuden Mazhr® - palveluun ja kieltää salasanojen eteenpäin luovutuksen toiselle henkilölle, kolmannelle osapuolelle, yritykselle tai yhteisölle. Käyttäjä on vastuussa kaikesta mazhr.com sivustojen käytöstä, joka tapahtuu hänen käyttäjätunnuksillaan tai salasanoillaan hänen luvallaan tai luvatta. Käyttäjä suostuu ilmoittamaan M2 Talent Oy:lle välittömästi kaikesta käyttäjätilinsä, profiilinsa tai salasanojensa luvattomasta käytöstä. </p> <p>Mikäli käyttäjä jättää laskun maksamatta maksukehotuksista huolimatta ja maksu siirtyy perintään, on M2 Talent Oy:llä oikeus laskuttaa käyttäjältä hinnaston mukaiset palvelut + 30 % hintaan kunnes lasku on kokonaisuudessaan maksettu. M2 Talent Oy:llä ei ole velvollisuutta vahingonkorvauksiin tai hyvityksiin, mikäli käyttäjä tämän jälkeen käyttää palvelua sovittujen ehtojen mukaisesti. Korotettu hinta ei myöskään poista asiakkaan velvollisuutta suorittaa sen alkuperäisiä maksuvaatimuksia.</p> <p>Työnantajat ovat yksin vastuussa ilmoituksistaan ja niiden sisällöstä Mazhr® – palvelun sivustoilla. M2 Talent Oy:tä, sekä sen palvelua Mazhr® , ei katsota työnantajaksi mihinkään sivustojen käyttöön liittyen, eikä se ole vastuussa mistään työhönottopäätöksistä, jotka jokin sivustojen ja palvelun kautta työpaikkailmoituksia julkaiseva taho on tehnyt, syystä riippumatta.</p> <p>Käyttäjä ymmärtää ja hyväksyy, että mikäli hän lopettaa palvelun käytön, eikä halua, että hänen tietonsa on palvelussa, kaikki käyttäjän tiedot Mazhr® - palvelussa, hänen digitaalinen profiilinsa, merkitään poistetuiksi ja saatetaan poistaa tietokannoista.</p> <p>Jotta M2 Talent Oy ja sen palvelu Mazhr®, voisi suojella käyttäjiä kaupalliselta mainonnalta tai pyynnöiltä, M2 Talent Oy pidättää oikeuden rajoittaa työnantajien käyttäjille lähettämät sähköpostit oman harkintansa mukaan sopivaksi katsomaansa määrään.</p> <p>Sivustojen kautta voi myös olla saatavilla käyttäjäsisällöstä johdettuja ehdokasprofiileja. M2 Talent Oy tai sen palvelu Mazhr®, ei anna mitään takeita profiilien täsmällisyydestä tai paikkansapitävyydestä, tai niiden sopivuudesta mahdolliseen työtehtävään, vaan sekä ehdokkaan että mahdollisen työnantajan tulee kunkin itse arvioida erikseen sopivuus. </p> <h3>Tietokannan käyttö Työnantajien toimesta</h3> <p>Tietokantaa tulee käyttää näiden ehtojen ja mahdollisen M2 Talent Oy:n kanssa solmitun sopimuksen mukaisesti. Tietokantaa tulee käyttää kaikkien sovellettavien yksityisyydensuoja- ja tietosuojalakien mukaisesti, ja käyttäjä suostuu lisäksi olemaan paljastamatta mitään Mazhr® - palvelun tietokannasta peräisin olevia tietoja millekään kolmannelle osapuolelle, ellei käyttäjä ole valtuutettu rekrytointitoimisto, henkilöstönvälitystoimisto, henkilöarvioita ja/tai psykologisia arvioita tekevä osapuoli ja käytä CV:ssä /Profiilissa olevia tietoja nimenomaisesti työllistämistarkoituksiin.</p> <p>Käyttäjän on suoritettava asianmukaiset fyysiset, tekniset ja hallinnolliset toimenpiteet tietokannasta saatujen tietojen suojaamiseksi katoamiselta, väärinkäytöltä, luvattomalta käytöltä, julkitulolta, muuttumiselta tai tuhoutumiselta. Käyttäjä ei saa luovuttaa tietokannan käyttäjien määrään perustuvan lisenssin kirjautumistunnuksia kolmannelle osapuolelle, eikä luovuttaa tietokannan kertamaksulisenssin kirjautumistunnuksia millekään taholle.</p> <p>Tietokantaa ei saa käyttää:</p> <p>1) mihinkään muuhun tarkoitukseen kuin työnantajana työntekijöiden etsimiseen, mukaan lukien rajoituksetta mainoskampanjat, tuotteet tai palvelut digitaalisen profiilin haltijoille; tai</p> <p>2) ei-toivottujen puheluiden soittamiseen tai ei-toivottujen faksien, postin, sähköpostin tai uutiskirjeiden lähettämiseen digitaalisen profiilin haltijoille, tai yhteyden ottamiseen johonkin henkilöön, ellei tämä ole suostunut yhteydenottoon (kun suostumusta vaaditaan, tai ellei nimenomaista suostumusta vaadita, kun henkilö on ilmoittanut, ettei halua saada yhteydenottoja).</p> <p>Varmistaakseen turvallisen ja tehokkaan käytön kaikille asiakkailleen M2 Talent Oy pidättää oikeuden rajoittaa niiden tietojen määrää, johon Mazhr® – palvelun käyttäjällä on pääsy tietyn ajan sisällä. Näitä rajoituksia saatetaan ajan mittaan muuttaa M2 Talent Oy:n harkinnan mukaan.</p> <h2>4. Digitaalisen profiilin tekijöitä koskevat lisäehdot.</h2> <p>Kun käyttäjä rekisteröityy Mazhr® - palveluun, häntä pyydetään antamaan, palveluun kirjautumisen jälkeen, tiettyjä tietoja, mukaan lukien rajoituksetta voimassa oleva sähköpostiosoite ("Käyttäjän Tiedot"). Lähetetyn Profiilin on oltava paikkansapitävä ja kuvattava käyttäjää, yksittäistä henkilöä. Profiilissa edellytetään vakiokenttien täyttämistä. Käyttäjä tunnustaa ja hyväksyy olevansa yksin vastuussa minkä tahansa Mazhr® – palvelun sivustoille asettamansa tiedon tai sen sisältämän materiaalin muodosta, sisällöstä ja paikkansapitävyydestä.</p> <p>M2 Talent Oy pidättää oikeuden tarjota Mazhr® – palvelun käyttäjälle kolmannen osapuolen palveluja ja tuotteita niiden preferenssien perusteella, jotka tämä määrittelee rekisteröityessään ja milloin tahansa sen jälkeen, tai joiden vastaanottamiseen käyttäjä on suostunut. Tällaisia tarjouksia voivat tehdä M2 Talent Oy tai kolmannet osapuolet. </p> <p>Käyttäjä ymmärtää ja suostuu siihen, ettei hänellä ole omistusoikeuksia käyttäjätiliinsä, ja että jos hän peruuttaa Mazhr® - käyttäjätilinsä tai hänen Mazhr® - käyttäjätilinsä suljetaan, kaikki kyseisen käyttäjätilin tiedot Mazhr® – palvelussa saatetaan poistaa tietokannoista. Lisäksi kolmannet osapuolet saattavat säilyttää tallennettuja kopioita käyttäjän tiedoista.</p> <p>M2 Talent Oy pidättää oikeuden poistaa Mazhr® – palvelun käyttäjätilin ja kaikki käyttäjän tiedot, mikäli ne ovat olleet huomattavan pitkään käyttämättöminä.</p> <h2>5. Käyttäjäsisältö ja lähetetty materiaali.</h2> <p>Käyttäjä ymmärtää, että kaikki tiedot, tekstit, ohjelmistot, musiikit, äänet, valokuvat, grafiikat, videot, mainokset, viestit tai muut materiaalit, jotka lähetetään, julkaistaan tai asetetaan näytteille Sivustolle tai sellaisen kautta ("Käyttäjäsisältö") ovat yksin sen henkilön vastuulla, jolta tällainen käyttäjäsisältö on peräisin. M2 Talent Oy ei vaadi omistusoikeutta tai valtaa mihinkään käyttäjäsisältöön. Käyttäjä tai lisenssinantajana oleva kolmas osapuoli, soveltuvin osin, säilyttää kaikki patentti-, tavaramerkki- ja tekijänoikeudet kaikkeen Mazhr® – palvelun kautta lähettämäänsä, julkaisemaansa tai näytteille asettamaansa käyttäjäsisältöön ja on vastuussa näiden oikeuksien asianmukaisesta suojaamisesta. Lähettämällä, julkaisemalla tai asettamalla näytteille käyttäjäsisältöä Mazhr® – palvelussa tai sen kautta käyttäjä antaa M2 Talent Oy:lle, Mazhr® – palvelun omistajalle, maailmanlaajuisen, ei-yksinomaisen, rojaltivapaan lisenssin jäljentää, muokata, levittää ja julkaista tällaista käyttäjäsisältöä Mazhr® – palvelun kautta. Lisäksi lähettämällä, julkaisemalla tai asettamalla näytteille käyttäjäsisältöä, joka on tarkoitettu suuren yleisön saataville, käyttäjä antaa M2 Talent Oy:lle ja sen Mazhr® – palvelulle maailmanlaajuisen, ei-yksinomaisen, rojaltivapaan lisenssin jäljentää, muokata, levittää ja julkaista tällaista käyttäjäsisältöä Mazhr® - palvelujen markkinointitarkoituksissa. M2 Talent Oy lopettaa tämän lisenssinvaraisen käytön kaupallisessa mielessä kohtuullisen ajan kuluttua siitä, kun tällainen käyttäjäsisältö on poistettu Mazhr® - palvelusta tai sivustolta. M2 Talent Oy pidättää oikeuden kieltäytyä hyväksymästä, julkaisemasta, asettamassa näytteille tai välittää Mazhr® – palvelun käyttäjäsisältöä täysin oman harkintansa mukaisesti.</p> <p>Jos käyttäjä julkaisee julkista käyttäjäsisältöä mazhr.com sivustoilla, hän sallii samalla muille käyttäjille pääsyn tällaiseen käyttäjäsisältöön sekä luvan asettaa näytteille, tarkastella, säilyttää ja jäljentää sitä henkilökohtaiseen käyttöön. Edellä mainitun mukaisesti tällaisen Mazhr® – palveluun sijoitetun käyttäjäsisällön omistaja säilyttää kaikki oikeudet, joita tällaiseen käyttäjäsisältöön saattaa kohdistua. M2 Talent Oy voi käydä läpi ja poistaa Mazhr® – palvelun käyttäjäsisältöä, joka sen oman harkinnan mukaan rikkoo näitä ehtoja, sovellettavia lakeja, sääntöjä tai säännöksiä, on herjaavaa, häiritsevää, loukkaavaa tai laitonta, tai loukkaa Mazhr® – palvelun sivuston käyttäjien oikeuksia, vahingoittaa heitä tai uhkaa heidän turvallisuuttaan. M2 Talent Oy pidättää oikeuden poistaa käyttäjiä ja estää jatkossa heidän pääsynsä Mazhr® – palvelun sivustoille ja/tai heitä käyttämästä Mazhr® - palvelua sen johdosta, että he ovat rikkoneet ehtoja tai sovellettavia lakeja, sääntöjä tai säännöksiä. M2 Talent Oy voi ryhtyä täysin oman harkintansa mukaisesti mihin tahansa tarpeellisiksi tai asianmukaisiksi katsomiin toimenpiteisiin, mikäli se uskoo, että tällainen Mazhr–palvelun käyttäjäsisältö saattaisi synnyttää vastuun M2 Talent Oy:lle, vahingoittaa Mazhr® - palvelubrändiä tai julkisuuskuvaa, tai aiheuttaa Mazhr® – palvelun käyttäjien tai (kokonaisuudessaan tai osittain) internet-palveluntarjoajiensa tai muiden toimittajiensa palvelujen menetyksen.</p> <p>Mazhr® – palvelu ei anna mitään vakuutuksia tai takuita käyttäjäsisällön, käyttäjäsisällöstä johdettujen teosten tai minkään muun käyttäjien julkaiseman tiedon totuudenmukaisuudesta, paikkansapitävyydestä tai luotettavuudesta, eikä Mazhr® –palvelu suosittele mitään käyttäjien ilmaisemia mielipiteitä. Käyttäjä hyväksyy sen, että mahdollinen luottaminen muiden käyttäjien julkaisemaan materiaaliin tapahtuu omalla vastuulla.</p> <p>Mazhr® – palvelun sivustojen kautta voi myös olla saatavilla, käyttäjän luvalla, käyttäjäsisällöstä johdettuja ehdokasprofiileja. M2 Talent Oy, eikä sen Mazhr® - palvelu anna mitään takuita tällaisten johdettujen teosten täsmällisyydestä tai paikkansapitävyydestä tai niiden soveltuvuudesta, vaan asia jää sekä työnhakijan, että työnantajan arvioitavaksi.</p> <p>Arvostamme käyttäjiemme mielipiteitä ja otamme mielellämme vastaan palvelujamme ja sivustoja koskevia kommentteja, luovia ideoita, keksintöjä, ehdotuksia, ideoita, piirroksia, malleja tai muita tietoja (yhteisesti "Lähetetty Materiaali"). Tämä Lähetetty Materiaali on M2 Talent Oy:n omaisuutta tai vaihtoehtoisesti, mikäli M2 Talent Oy ei voi yksinomaisesti omistaa Lähetettyä Materiaalia, käyttäjä myöntää M2 Talent Oy:lle ja sen Mazhr® - palvelulle rojaltivapaan, peruuttamattoman ja ikuisen käyttöoikeuden Lähetettyyn Materiaaliin, ja M2 Talent Oy:llä ja sen Mazhr® - palvelulla on rajoittamaton oikeus käyttää Lähettyä Materiaalia mihin tarkoitukseen tahansa, kaupallisesti tai muutoin, ilman korvausta käyttäjälle tai muulle henkilölle. Mihinkään Lähetetyn Materiaalin osaan ei kohdistu osaltamme minkäänlaista velvoitetta tai luottamuksellisuutta, emmekä ole velvollisia minkään Lähetetyn Materiaalin käyttöön tai julkaisemiseen.</p> <h3>Erimielisyydet</h3> <p>Sopimuksiin sovelletaan Suomen lakia. Sopimuksesta ja sopimussuhteesta mahdollisesti aiheutuvat riitaisuudet ratkaistaan ensisijaisesti neuvottelemalla. Mikäli neuvotteluissa ei päästä yksimielisyyteen, ratkaistaan erimielisyydet Helsingin käräjäoikeudessa.</p> <h2>6. Käyttöoikeuksien poistaminen tekijänoikeuksia tai muita immateriaalioikeuksia koskevien rikkomusten johdosta.</h2> <p>Mazhr® - palvelu kunnioittaa muiden immateriaalioikeuksia, ja pyydämme käyttäjiämme ja sisältöpartnereitamme toimimaan samoin. Tekijänoikeuksien suojaamien teosten luvaton julkaisu, toisintaminen, kopiointi, jakelu, muuttaminen, julkinen esillepano tai julkinen esittäminen on tekijänoikeusrikkomus. Ehtona Mazhr® – palvelun sivustojen käyttämiselle käyttäjä suostuu olemaan käyttämättä mitään Mazhr® - palvelun sivustoa muiden henkilöiden immateriaalioikeuksien rikkomiseen millään tavalla. M2 Talent Oy pidättää oikeuden sulkea Mazhr® – palvelussa käyttäjätilin ja estää pääsyn Mazhr® – palvelun sivustoille sellaisilta käyttäjiltä, jotka toistuvasti rikkovat toisten tekijänoikeuksia tai muita immateriaalioikeuksia. M2 Talent Oy pidättää oikeuden ryhtyä näihin toimenpiteisiin oman harkintansa mukaisesti rajoittaakseen pääsyä Mazhr® – palvelun sivustolle ja/tai sulkeakseen milloin tahansa oman harkintansa mukaisesti käyttäjätilit sellaisilta käyttäjiltä, jotka rikkovat muiden immateriaalioikeuksia, oli kyseessä toistuva rikkomus tai ei, ilmoittaen tai ilmoittamatta siitä, ja ilman mitään vastuuta sitä käyttäjää kohtaan, jonka tili on suljettu tai jonka pääsy on estetty. Edellä mainitusta huolimatta, mikäli käyttäjä uskoo vilpittömästi, että hänestä on tehty väärin perustein ilmoitus tekijänoikeusrikkomusta koskien, pyydämme ottamaan yhteyttä M2 Talent Oy:hyn.</p> <h2>7. M2 Talent Oy:n palvelun, Mazhr®, vastuu</h2> <p>Mazhr® – palvelun sivustot toimivat muun muassa palveluna, jossa (i) työnantajat voivat julkaista ilmoituksia avoimista työpaikoista sekä etsiä ja arvioida työnhakijoita, sekä joissa (ii) ehdokkaat voivat julkaista oman digitaalisen profiilinsa, tai sen osia sekä etsiä ja arvioida avoimia työpaikkoja. Mazhr® – palvelu ei seulo tai sensuroi ilmoituksia, mukaan lukien tarjolla olevia profiileja. Mazhr® – palvelu ei ole osallinen työnantajien ja työnhakijoiden välisessä varsinaisessa transaktiossa. Tämän seurauksena Mazhr® – palvelu, eikä sen omistaja, M2 Talent Oy, ole vastuussa käyttäjäsisällöstä, julkaistujen työpaikkojen tai digitaalisten profiilien laadusta, turvallisuudesta tai laillisuudesta, ilmoitusten totuudenmukaisuudesta tai paikkansapitävyydestä, työnantajien kyvystä tarjota työtilaisuuksia hakijoille tai hakijoiden kyvystä täyttää avoimia työpaikkoja, eikä M2 Talent Oy:n palvelu, Mazhr®, anna mitään takuita mistään Mazhr® – palvelun sivustoilla näkyvistä työpaikoista, profiileista tai käyttäjäsisällöstä. Vaikka M2 Talent Oy pidättää oikeuden poistaa Mazhr® - palvelusta käyttäjäsisältöä, profiileja tai muuta materiaalia ajan mittaan oman harkintansa mukaisesti, se ei sitoudu tekemään niin ja lain sallimassa laajuudessa sanoutuu irti kaikesta vastuusta tällaisiin toimenpiteisiin ryhtymättä jättämisestä.</p> <p>Mazhr® - palvelu ei seulo tai sensuroi sen sivustoilla olevia profiileja tai käyttäjäsisältöä tai julkaistavan materiaalin tai työpaikkailmoituksen sisältöön, eikä osallistu varsinaiseen viestintään käyttäjien välillä. Tämän seurauksena M2 Talent Oy:llä ei ole minkäänlaista valtaa Mazhr® – palvelun sivustolle tai sivustolta lähetettyjen profiilien, käyttäjäsisällön, julkaistujen ilmoitusten paikkansapitävyyden, luotettavuuden, täydellisyyden tai täsmällisyyden suhteen, eikä se anna mitään takuita mistään mazhr.com sivustoilla olevasta profiilista tai käyttäjäsisällöstä.</p> <p>On otettava huomioon, että asioimiseen tuntemattomien, alaikäisten tai vilpillisesti toimivien henkilöiden kanssa liittyy riskejä, mukaan lukien rajoituksetta fyysisten vahinkojen riski. Käyttäjä on vastuussa kaikista riskeistä, jotka liittyvät kanssakäymiseen sellaisten muiden henkilöiden kanssa, joihin muodostuu yhteys Mazhr® – palvelun sivustojen kautta. Muiden ihmisten tiedot saattavat itsessään olla loukkaavia, vahingollisia tai virheellisiä, ja joissain tapauksissa ne on nimetty virheellisesti tai harhaanjohtavasti. Odotamme käyttäjien noudattavan varovaisuutta ja tervettä järkeä Mazhr® – palvelun sivustoja käyttäessä.</p> <p>Koska käyttäjän todentaminen internetissä on hankalaa, M2 Talent Oy ei voi vahvistaa eikä vahvista, että kukin Mazhr® –palvelun käyttäjä on se, joka väittää olevansa. Koska emme osallistu, emmekä voi osallistua käyttäjien keskinäiseen kanssakäymiseen tai hallita osallistujien käyttäytymistä millään Mazhr® – palvelun sivustolla, niin siinä tapauksessa että käyttäjällä on erimielisyyttä yhden tai useamman muun käyttäjän kanssa, käyttäjä vapauttaa Mazhr® – palvelun, sen omistajan M2 Talent Oy:n, sekä niiden edustajat ja työntekijät, lainsäädännön sallimassa laajuudessa kaikenlaisista ja -luonteisista tunnetuista ja tuntemattomista, epäillyistä ja odottamattomista, julkistetuista ja julkistamattomista vaateista, vaatimuksista ja vahingonkorvauksista (välittömistä ja välillisistä sekä suorista ja epäsuorista), jotka johtuvat tällaisista erimielisyyksistä tai liittyvät niihin jollain tavalla.</p> <p>Mazhr® – palvelun sivustot ja sisältö saattavat sisältää epätarkkuuksia tai kirjoitusvirheitä. M2 Talent Oy ei anna mitään takuita minkään Mazhr® – palvelun sivuston tai sisällön paikkansapitävyydestä, luotettavuudesta, täydellisyydestä tai ajantasaisuudesta. Kaikkien Mazhr® – palvelun sivustojen ja sisällön käyttö tapahtuu omalla vastuulla. Sivustoille tehdään määräajoin muutoksia, ja niitä voidaan tehdä milloin tahansa. M2 Talent Oy ei voi taata eikä lupaa mitään nimenomaisia tuloksia minkään Mazhr® – palvelun sivuston käytöstä. Mitkään kirjalliset tai suulliset ohjeet tai tiedot, joita käyttäjä on saanut Mazhr® – palvelusta tai sen sivustolta tai sen kautta, eivät luo mitään takuuta, jota ei ole nimenomaisesti mainittu tässä.</p> <p>Palveluntarjoajan vastuu ei lain sallimassa laajuudessa missään tilanteessa ylitä 10 euroa riippumatta kanteen tai muun vaatimuksen syystä.</p> <p>M2 Talent Oy kannustaa Mazhr® – palvelun käyttäjiä säilyttämään varmuuskopiota kaikesta käyttäjäsisällöstään. M2 Talent Oy ei ole lainsäädännön sallimassa laajuudessa missään tilanteessa vastuussa minkään Mazhr® – palvelun käyttäjäsisällön poistamisesta, katoamisesta tai luvattomasta muutoksesta.</p> <p>M2 Talent Oy ei tarjoa tai anna mitään takuita mistään Mazhr® – palvelun sivustojen kautta ostettujen kolmannen osapuolen tuotteiden tai palveluiden laadusta tai luonteesta, eikä mitään muuta vakuutusta tai takuuta. Kaikki tällaiset sitoumukset, vakuutukset ja takuut annetaan ainoastaan tällaisten kolmannen osapuolen tuotteiden tai palvelujen tarjoajan toimesta, kyseisen tarjoajan hyväksymien ehtojen mukaisesti.</p> <p>Mikäli M2 Talent Oy:n palveluun, Mazhr®:iin, tai M2 Talent Oy:lle ilmoitetaan sisällöstä tai muusta materiaalista, joiden väitetään olevan näiden ehtojen vastaisia, M2 Talent ja sen palvelu, Mazhr®, voi täysin oman harkintansa mukaan tutkia väitteen ja päättää, poistetaanko sisältö tai pyydetäänkö se poistamaan. Mazhr® – palvelulla, eikä M2 Talent Oy:llä, ole käyttäjiä kohtaan mitään velvoitetta tai vastuuta tällaisten toimien suorittamisesta tai suorittamatta jättämisestä.</p> <h2>8. Takuun vastuuvapauslauseke.</h2> <p>M2 TALENT OY EI TAKAA LAINSÄÄDÄNNÖN SALLIMASSA LAAJUUDESSA, ETTÄ MIKÄÄN MAZHR® - PALVELUN SIVUSTO TAI MAZHR® - PALVELU TOIMII VIRHEETTÖMÄSTI JA ETTÄ SEN PALVELUNTARJOAJAN PALVELIMILLA EI OLE TIETOKONEVIRUKSIA TAI MUITA VAHINGOLLISIA MEKANISMEJA. JOS MAZHR® - PALVELUN SIVUSTON TAI SISÄLLÖN KÄYTTÖ JOHTAA HUOLLON TARPEESEEN, LAITTEIDEN TAI TIETOJEN KORVAAMISEN TARPEESEEN TAI MAHDOLLISIIN MUIHIN KUSTANNUKSIIN, M2 TALENT OY EI OLE VASTUUSSA NÄISTÄ KUSTANNUKSISTA. MAZHR® - PALVELUN SIVUSTOT JA SISÄLTÖ TARJOTAAN "SELLAISENA KUIN SE ON" ILMAN MINKÄÄNLAISIA TAKUITA. M2 TALENT OY SANOUTUU LAINSÄÄDÄNNÖN SALLIMASSA LAAJUUDESSA IRTI KAIKISTA MAZHR® - PALVELUA KOSKEVISTA TAKUISTA EIKÄ ANNA MITÄÄN TAKUITA SISÄLLÖN, PALVELUJEN, OHJELMISTON, TEKSTIEN, GRAFIIKOIDEN JA LINKKIEN PAIKKANSAPITÄVYYDESTÄ, LUOTETTAVUUDESTA, TÄYDELLISYYDESTÄ TAI AJANTASAISUUDESTA.</p> <h2>9. Vastuuvapauslauseke koskien välillisiä vahinkoja.</h2> <p>M2 TALENT OY JA SEN PALVELU, MAZHR®, SEN TOIMITTAJAT TAI SIVUSTOILLA MAINITUT KOLMANNET OSAPUOLET EIVÄT OLE LAINSÄÄDÄNNÖN SALLIMASSA LAAJUUDESSA MISSÄÄN TILANTEESSA VASTUUSSA MISTÄÄN VAHINGOISTA (MUKAAN LUKIEN RAJOITUKSETTA SATUNNAISET JA VÄLILLISET VAHINGOT, MENETETYT TUOTOT, TAI MENETETYISTÄ TIEDOISTA, MENETETYSTÄ TYÖTILAISUUDESTA TAI LIIKETOIMINNAN KESKEYTYMISESTÄ AIHEUTUVAT VAHINGOT) JOHTUEN MAZHR® – PALVELUN SIVUSTOJEN JA SISÄLLÖN KÄYTÖSTÄ TAI KÄYTTÖKYVYTTÖMYYDESTÄ, RIIPPUMATTA SIITÄ, PERUSTUUKO SE TAKUUSEEN, SOPIMUKSEEN, OIKEUDENLOUKKAUKSEEN TAI MUUHUN OIKEUDELLISEEN KÄSITTEESEEN, JA RIIPPUMATTA SIITÄ, ILMOITETAANKO M2 TALENT OY:LLE TAI SEN PALVELULLE MAZHR®:ILLE TÄLLAISTEN VAHINKOJEN MAHDOLLISUUDESTA.</p> <h2>10. Vastuun rajoitus.</h2> <p>MAZHR® – PALVELUN SIVUSTOISTA JA  SISÄLLÖN KÄYTÖSTÄ TAI NIIHIN LIITTYEN AIHEUTUVA M2 TALENT OY:N JA SEN PALVELUN MAZHR®:IN ENIMMÄISVASTUU EI LAINSÄÄDÄNNÖN SALLIMASSA LAAJUUDESSA YLITÄ 10€ RIIPPUMATTA KANTEEN SYYSTÄ (OLIPA KYSE SOPIMUSVASTUUSTA, OIKEUDENVASTAISUUDESTA, TAKUURIKKOMUKSESTA TAI MUUSTA).</p> <h2>11. Linkit muille sivustoille</h2> <p>Mazhr® – palvelun sivustot ja palvelut sisältävät linkkejä kolmansien osapuolten verkkosivustoille. M2 Talent Oy, eikä sen palvelu, Mazhr®, ole vastuussa linkitettyjen kolmannen osapuolen sivustojen sisällöstä, eikä anna minkäänlaisia takuita tällaisten kolmannen osapuolen verkkosivustojen sisällöstä tai niillä olevien materiaalien paikkansa pitävyydestä. Linkitettyjen kolmansien osapuolten verkkosivustojen avaaminen tapahtuu omalla vastuulla.</p> <h2>12. Luvatonta kaupallista käyttöä</h2> <p>Käyttäjä suostuu olemaan myymättä tai siirtämättä näiden ehtojen mukaisia oikeuksiaan tai velvollisuuksiaan. Käyttäjä suostuu myös olemaan käyttämättä mitään Mazhr® - palvelunsivustoa luvatta mihinkään kaupallisiin tarkoituksiin.</p> <h2>13. Korvausvastuu.</h2> <p>Käyttäjä sitoutuu suojaamaan ja puolustamaan M2 Talent Oy:n palvelua, Mazhr®, sen kumppaneita ja niiden toimihenkilöitä, johtajia, työntekijöitä ja edustajia, kaikilta vaateilta, kanteilta tai vaatimuksilta, mukaan lukien rajoituksetta kohtuulliset oikeudenkäynti- ja kirjanpitopalkkiot, jotka väitetysti aiheutuvat tai aiheutuvat (i) mistä tahansa käyttäjäsisällöstä tai muusta materiaalista, jonka käyttäjä toimittaa sivustolle, (ii) sisällön käytöstä, tai (iii) näiden ehtojen rikkomisesta. M2 Talent Oy tai sen palvelu, Mazhr®, ilmoittaa käyttäjälle viipymättä tällaisesta vaateesta, kanteesta tai oikeudenkäyntimenettelystä.</p> <h2>14. Yleistä.</h2> <p>Rekisteriseloste ja henkilötietolain mukaiset yhteydenotot :</p> <p>M2 Talent OY Hiilikatu 3 00180 Helsinki Sähköposti: info@m2talent.fi</p> <p>Yhteyshenkilö: Mikko Armila</p> <p>M2 Talent Oy ei esitä väitteitä tai anna takuita sen suhteen, että Mazhr® - palvelun sisältöä voitaisiin lain puitteissa tarkastella tai käyttää Suomen ulkopuolella. Avatessaan sivuston käyttäjä toimii omalla vastuullaan ja on vastuussa lainkäyttöalueellaan voimassa olevien lakien noudattamisesta.</p> <p>Näihin ehtoihin sovelletaan Suomen lakia. Lainkäyttövalta kaikista tästä sopimuksesta aiheutuviin vaateisiin liittyen on ainoastaan Suomen toimivaltaisilla tuomioistuimilla. Jos toimivaltainen tuomioistuin toteaa jonkin näiden ehtojen säännöksen pätemättömäksi, ei tällaisen säännöksen pätemättömyys vaikuta näiden ehtojen muihin säännöksiin, jotka pysyvät lainvoimaisina. Mitään luopumista näihin ehtoihin sisältyvästä ehdosta ei voida katsoa pitempiaikaiseksi tai pysyväksi luopumiseksi tällaisesta ehdosta tai mistään muusta ehdosta. Lisäksi M2 Talent Oy:n palvelun, Mazhr®, jättämistä toimeenpanematta jotakin näihin ehtoihin sisältyvistä ehdoista ei katsota tällaisesta ehdosta luopumiseksi, eikä se muulla tavoin vaikuta kykyyn toimeenpanna tällaista ehtoa milloin tahansa tulevaisuudessa. Nämä ehdot muodostavat käyttäjän ja M2 Talent Oy ja sen palvelun, Mazhr®, välisen koko sopimuksen liittyen Mazhr® – palvelun sivustojen ja palvelun käyttöön, paitsi sen osalta, mitä on nimenomaisesti määrätty lisäsopimuksessa, tiettyjä Mazhr® – palvelun sivustojen alueita koskevissa lisäehdoissa mukaan lukien Mazhr® – palvelun tietosuojalausekkeessa (Henkilötietolaki 22.4.1999/523), ohjelmistolisenssissä tai sivustojen tietyillä sivuilla olevassa aineistossa. Näihin ehtoihin ei tehdä muutoksia muutoin kuin julkaisemalla korjattu versio tällä sivulla.</p> <h2>15. Kesto ja päättyminen.</h2> <p>Nämä ehdot pysyvät lainvoimaisina niin kauan, kun olet mazhr.com sivuston käyttäjä. M2 Talent Oy ja sen palvelu Mazhr® –palvelu pidättää oman harkintansa mukaisesti oikeuden mukaan lukien rajoituksetta poistaa käyttäjäsisällön sivustoilta ja päättää välittömästi rekisteröitymisen tai käyttöoikeuden Mazhr® – palvelun sivustoille ja/tai muihin Mazhr® – palvelun käyttäjälle tarjoamiin palveluihin, mikäli käyttäjä rikkoo näitä ehtoja tai mikäli Mazhr® – palvelu ei kykene varmistamaan tai todentamaan tietoja, jotka käyttäjä lähettää rekisteröityessään Mazhr® – palvelun sivustolle. Näiden ehtojen tietyt säännökset pysyvät lainvoimaisina myös silloin, kun et enää ole Mazhr® – palvelun sivustojen käyttäjä.</p> <p>Mazhr on M2 Talent Oy:n rekisteröity tavaramerkki Suomessa ja muualla.</p> <p>Mazhr.com on M2 Talent Oy:n omistama domainnimi.</p>  